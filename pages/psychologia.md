---
layout: page
title: Psychologia
permalink: /psychologia
section: psychologia
intro_paragraph: >-
  Psychologia Wedyjska Jiva łączy wiedzę pochodzącą ze świętych pism hinduskich
  oraz praktyczne techniki współczesnej psychoterapii. Jej autorami są
  [Satyanarayana Dasa
  Babaji](https://www.jiva.org/satyanarayana-dasa/curriculum-vitae/) oraz
  [Joshika Devi
  Dasi](https://kripalu.org/presenters-programs/presenters/jessica-richmond).
---
_"Duchowość oznacza stawanie się uważnym na istotę duchową, na świadomość, lub na Najwyższą Osobę, Boga. Cała reszta związana jest z materią, a wiedzę, która dotyczy materii, Upaniszady nazywają niższą, ponieważ nie jest ona zdolna podnieść człowieka na duchu – nie zmienia jego charakteru i nie porządkuje w nim pragnień oraz gniewu, pożądania, chciwości, obłudy, depresji, strachu, niepokoju czy stresu._ 

_Człowiek mający dostęp jedynie do wiedzy na temat materii, idzie przez życie jakby po omacku. Wiedza duchowa jest natomiast tą, która wznosi świadomość człowieka ponad materię. Jest on wtedy w stanie dostrzec to, kim jest. Dopóki tego nie wie, pozostaje mu cierpienie, a jedyne co się w jego życiu zmienia, to rodzaj cierpienia – i czasami tę zmianę nazywa sobie szczęściem."_

### Wprowadzenie

Celem Psychologii Wedyjskiej Jiva jest pomoc ludziom w zrozumieniu, opanowaniu i przekroczeniu umysłu (jego transcendencji) po to, aby mogli doświadczać prawdziwego szczęścia i bezwarunkowej miłości.

Zrozumienie umysłu jest tym istotniejsze dla duchownych. Jeśli chcą oni osiągnąć sukces w swoim przedsięwzięciu, to muszą zdawać sobie sprawę z tego jak funkcjonuje umysł. Osoba szczerze praktykująca, niezależnie od ścieżki, którą obrała, stara się w jakiś sposób wpłynąć na swój umysł lub na swoją świadomość. Ważne zatem, aby wiedziała, co robi i odpowiedziała sobie na następujące pytania:

* Jaka jest charakterystyka umysłu?
* Jakie są jego funkcje?
* W jaki sposób umysł powiązany jest z intelektem, ego, i zmysłami?
* Jak umysł radzi sobie z wrażeniami zmysłowymi?
* W jaki sposób na umysł oddziałuje jego środowisko?

Czasami znajomość teorii nie jest problemem, jednak ciężko jest w efektywny sposób zastosować ją do własnego umysłu. Wymaga to ogromnej praktyki i dyscypliny oraz kierownictwa duchowego, by obserwować własny umysł i umiejętnie nim zarządzać czy oczyścić z negatywnych schematów myślenia. Bo jeśli nie będziemy w stanie tego dokonać, to jak dostrzeżemy nasze prawdziwe, wolne od umysłowych uwarunkowań “ja”?

### Wedy i współczesna psychologia

Psychologia Wedyjska Jiva opiera się na czterdziestoletnim studium doktora Satyanarayana Dasy Babadżiego, dotyczącego znaczenia pism i nauk Wedyjskich. W jego przekonaniu literatura ta przekazuje wiedzę o ludzkim umyśle i ludzkiej tożsamości w sposób najgłębszy.

Psychologia Wedyjska Jiva łączy prawdy wspólne ludziom oświeconym z praktyczną wiedzą współczesnej psychoterapii, a także technikami systemów Jogi i Ajurwedy.

Metoda ta służy zwiększeniu świadomości siebie. Stosowana, rozwija sztukę samoobserwacji i introspekcji, mając za swoje fundamenty pisma święte i tym samym kieruje w stronę prawdy na temat własnej tożsamości.

Psychologia oferuje nam strategie sprzyjające zachowaniu spokoju i unikaniu impulsywnego angażowania się w kapryśne i przekonywujące gusta umysłu. Uczy nas, dlaczego umysł może być naszym przyjacielem lub wrogiem, w zależności od naszej jego znajomości. Uczy nas także kontroli nad nim.

Nieopanowany umysł jest źródłem wielu chorób cywilizacyjnych, których przyczyn zbyt często i błędnie szuka się w okolicznościach zewnętrznych.

Psychologia Wedyjska Jiva podchodzi do opisu umysłu jak do opisu samochodu, przedstawia jak działają jego części i jak go prowadzić. Wiedza ta pozwoli człowiekowi nabrać do niego dystansu, co z kolei pozwoli go opanować i uwolnić się od jego uwarunkowań. Stamtąd już krok do poczucia wolności i spokoju.

### Pytanie:

Czy wasza metoda wymaga od pacjenta przyjęcia jakiegoś metafizycznego poglądu na rzeczywistość, w którym to świadomość rozłączna jest umysłu i to ona generuje doświadczenie prawdziwego “ja”?

W tradycyjnym systemie Jogi jak również w _bhakti_, oddzielenie od umysłu miało miejsce automatycznie po tym, gdy ktoś przyjął za prawdę owy pogląd na rzeczywistość, a następnie wykonywał _sadhanę_ (praktykę duchową), medytował lub służył w duchu oddania swojemu guru.

Czy jest to metoda wsparcia dla waszych pacjentów, czy zwyczajnie staracie się angażować ludzi w pewną praktykę duchową, która wymaga od nich przyjęcia nowego poglądu na świat i dołączeniu do jakiejś sekty?

Chodzi mi o to, czy Psychologię Wedyjską rzeczywiście da się zastosować w sensie klinicznym bez (i tutaj z braku lepszego słowa) tak zwanej “konwersji” osoby szukającej pomocy?

### Odpowiedź:

Zarówno szkoła Jogi jak i bhakti twierdzą, że źródłową przyczyną cierpienia jest ignorancja, _avidya_, prawdziwego ja. Sesji terapeutyczna odbywa się więc równolegle z edukowaniem pacjenta o jego umyśle i o prawdziwym ja. Bez tej edukacji pomyślna terapia nie jest możliwa.

W tradycyjnych systemach indyjskich studenci uczyli się w zacisznych, spokojnych miejscach, z dala od zgiełku materialnych spraw. Mogli skupić się wtedy wyłącznie na rozwoju duchowym. Ich nauczyciel mógł do woli obserwować jak myślą, jak reagują i jak zachowują się jego uczniowie w różnych sytuacjach. Studenci żyli wtedy z nauczycielami i służyli im przez wiele lat, zanim nauczyciele odkryliby przed nimi tajniki głębokich nauk, takich jak wiedza pochodząca z Upaniszad. Dawało to nauczycielowi możliwość pracowania z umysłami swoich uczniów, aby upewnić się, czy są one przejrzyste i gotowe na otrzymanie świętych nauk we właściwym czasie.

Współcześnie, możliwość przebywania z guru przez wiele lat i w tak wielu sytuacjach zdarza się niezwykle rzadko. Co więcej, uczeń żyje zazwyczaj w zgiełku materialnych spraw, co dodatkowo zaburza jego umysł. Dlatego umysł potrzebuje współczesnych sposobów, aby nim tym umysłem zarządzać. To, co w Twoim pytaniu zostało nazwane “konwersją”, my nazywamy edukacją o rzeczywistości.

Psychologia Wedyjska Jiva czerpie garściami z Wed, używając do tego praktycznych technik, skoncentrowanych na zastosowaniu inteligencji (_buddhi_) do uczenia się o sobie samym i rozwijania umiejętności introspekcji. Techniki te budują samoświadomość, przez co pomagają w skutecznym opanowaniu umysłu i emocji, który w innym razie ucieka się do nieświadomych reakcji.

Wiele osób studiuje psychologię Wedyjską i wie czym jest ego (_ahankara_) czy wspomnienia (_samskara_) i są wręcz akademicko przygotowanymi. Z łatwością zdaliby egzamin dotyczący budowy umysłu. Niemniej jednak, mogą oni nie mieć doświadczenia bycia świadomym i opanowania własnego umysłu i emocji. Mogą być w tym podobni do kardiologa z wielkim brzuchem, który pali paczkę papierosów dziennie, dającego rady swoim pacjentom, że muszą schudnąć i rzucić palenie.

Jedna rzecz to wiedzieć, druga to naprawdę to zrobić.

Stosowanie wiedzy teoretycznej leży u podstaw Psychologii Wedyjskiej Jiva. Bez tego bardzo trudno jest przekroczyć uwarunkowania umysłu, zwłaszcza w dzisiejszych czasach. Bez uczenia się o tym jak zarządzać umysłem, ludzie krzywdzą siebie nawzajem za sprawą swoich nieświadomych reakcji. Niektórzy ignorują i tłumią swoje emocje, a następnie borykają się z pożądaniem, strachem, chciwością, lękami, zazdrością, gniewem, uzależnieniami czy depresją. Jest też wiele osób, które medytują codziennie i to od lat, ale wciąż cierpią z powodu emocjonalnego braku równowagi.

Dostrzegamy też jak tego rodzaju problemy wewnątrz organizacji duchowych. Ludzie medytują, intonują pieśni, każdego dnia angażując się w praktykę oddania — jednak wciąż rywalizują o władzę zamiast współpracować w harmonii jednego serca. Psychologia Wedyjska Jiva pomaga im jaśniej zobaczyć jak funkcjonuje ich umysł, aby mogli uzyskać nad nim kontrolę i być prawdziwie kochającymi, wyrozumiałymi i akceptującymi osobami, których witają to, co spotkają na swojej drodze.

Więcej na stronie [https://jiva.org/psychology](https://www.jiva.org/psychology/)
